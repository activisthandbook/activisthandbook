---
title: >
  Team Openbare Orde Inlichtingen (TOOI)
description: >
  Wat moet je als activist weten over TOOI?
langCode: nl
articleID: zMaE_xokwPOwMwS1181aQlela9CBCZje
languageCollectionID: kg9c7YaoBl4yq59aTQFs_XYM5_NUYzZ4
updatedTimestamp: 1684219887424
createdTimestamp: 1684217374627
wordCount: 356
---

In dit artikel leggen we uit wat Team Openbare Orde Inlichtingen (TOOI) is. We vertellen wat je als activist moet weten over deze inlichtingendienst van de politie.

## Wat is TOOI?

TOOI is een spionagedienst binnen de Dienst Regionale Informatie Organisatie (DRIO) van de politie.

TOOI volgt onder andere activisten: corona demonstranten, dierenrechtenactivisten en klimaatactivisten. Dit doen ze onder het mom van het voorkomen van verstoringen van de openbare orde. Uit onderzoek van RTL nieuws blijkt dat dit op grote schaal illegaal gebeurt.

Er is geen goed toezicht op de inlichtingendienst. Politie en ministeries weten al jaren dat op illegale wijze inlichtingen worden verzameld.

## Hoe volgt TOOI activisten?

TOOI infiltreert, volgt doelwitten stiekem en betaalt informanten voor informatie.

## Wat moet ik doen als ik wordt benaderd?

Ga als activist nooit in gesprek met de politie, tenzij je daar goed in getraind bent. Laat de politie niet binnen. Alles wat je zegt wordt tegen jou en je mede-activisten gebruikt.

Vertel het aan anderen als de politie je benadert. Het is belangrijk om in kaart te brengen op welke manieren de politie en andere overheidsinstanties activisten volgen en intimideren. Je hoeft je niet te schamen als de politie je benadert. Het kan een heftige ervaring zijn, vooral als ze je thuis of op een andere persoonlijke locatie bezoeken. Praten met anderen helpt om deze ervaring te verwerken.

Als jou organisatie een legal team heeft: rapporteer je ervaringen met de politie.

**Heb je in het verleden samengewerkt met de politie of doe je dat nog steeds?** Stop direct en vertel het aan iemand die je vertrouwt. Je bent niets verschuldigd aan de politie en het is niets om je voor te schamen. De politie is getraind om je te manipuleren en informatie uit je te krijgen zonder dat je dat doorhebt. Jou ervaringen zijn waardevolle informatie voor andere activisten, dus deel deze.

## Welke andere inlichtingendiensten zijn er?

Binnen de politie zijn er naast TOOI ook nog de volgende inlichtingendiensten:

-   **Team Criminele Inlichtingen (TCI)**: wint informatie in over het criminele milieu
    
-   **Afdeling ID-Wiv:** spioneert namens de politie voor de AIVD naar zaken die de staatsveiligheid aangaan
    

## Externe bronnen

[https://www.rtlnieuws.nl/nieuws/artikel/5383944/politie-inlichtingen-spionage-infiltratie-demonstratie-illegaal-openbare](https://www.rtlnieuws.nl/nieuws/artikel/5383944/politie-inlichtingen-spionage-infiltratie-demonstratie-illegaal-openbare)

[https://www.rtlnieuws.nl/nieuws/artikel/5384387/politie-team-openbare-inlichtingen-tooi-contra-terrorisme-extremisme](https://www.rtlnieuws.nl/nieuws/artikel/5384387/politie-team-openbare-inlichtingen-tooi-contra-terrorisme-extremisme)

[https://twitter.com/frankvdlinde/status/1658188905957449799?s=46&t=LRoxP3ekNVqICSd\_7jo9YQ](https://twitter.com/frankvdlinde/status/1658188905957449799?s=46&t=LRoxP3ekNVqICSd_7jo9YQ)